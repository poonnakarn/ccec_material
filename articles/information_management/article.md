           
# ข้อมูลสำคัญที่ควรรู้

## การบันทึกอาการชัก
ผู้ป่วยต้องเห็นความสำคัญของการจดบันทึกอาการชักทุกครั้งและอย่าลืมบันทึกปัจจัยกระตุ้นต่อการชักทุกครั้งไว้ด้วยเพราะเหตุกระตุ้นบางอย่างสามารถแก้ไขได้โดยไม่ต้องเพิ่มยากันชัก และอย่าลืมจดบันทึกจริงเพื่อการปรับยาที่ถูกต้องเหมาะสมของท่านเนื่องจากว่าถ้าท่านจดไม่ครบ การปรับยาของแพทย์จะคุมอาการชักของท่านไม่เพียงพอและอาจนำผลเสียมาสู่ตัวท่าน

## การจัดการยากันชัก
ผู้ป่วยรู้จักหาข้อมูลจากหน้ายาในแอพพลิเคชั่นเมื่อเกิดผลข้างเคียงจากยาที่ท่านรับประทาน หรือ อาการบางอย่างที่ท่านไม่แน่ใจว่าเป็นผลข้างเคียงหรือไม่ ท่านสามารถเปิดดูจากหน้ายาได้ และได้มีคำแนะนำในการแก้ไขเบื้อต้นร่วมด้วย และหากท่านต้องการติดต่อมาทางคลินิกโรคลมชักเพื่อปรึกษาแพทย์เพิ่มเติมเกี่ยวกับผลข้างเคียง ท่านสามารถดูช่องทางการติดต่อได้ในแอพพลิเคชั่น

# การแจ้งผู้อื่นเรื่องโรคลมชัก
ผู้ป่วยรู้ว่าจะแจ้งให้คนอื่นรู้ว่าตัวเองเป็นโรคลมชัก โดยอาจจะต้องแจ้งผู้ร่วมงานที่ทำงานร่วมกันและหัวหน้าในที่ทำงานด้วยรวมถึงอาการที่ผู้ป่วยชักเนื่องจากอาการแสดงบางอย่างคนรอบข้างจะเข้าใจผิดว่าไม่ใช่อาการชักจนอาจคิดว่าแกล้งทำซึ่งส่งผลกระทบต่อผู้ป่วยโดยอาจเกิดอุบัติเหตุได้ถ้าคนรอบข้างไม่เข้าใจว่านั่นคืออาการชัก และจะทำให้ผู้ร่วมงานรอบข้างช่วยสังเกตอาการของท่านมากขึ้นโดยเฉพาะในกรณีที่ท่านมีอาการชักโดยที่ไม่รู้ตัวและนำมาสู่การบันทึกการชักที่เพิ่มขึ้นส่งผลให้แพทย์สามารถปรับยาได้อย่างถูกต้องและเหมาะสม รวมถึงการแจ้งต่อหัวหน้าว่าท่านเป็นโรคลมชักอาจทำให้ท่านได้หลีกเลี่ยงงานบางอย่างที่อาจเกิดอันตรายต่อตัวท่าน เช่น การทำงานในที่สูง, การทำงานกับวัตถุของมีคม เป็นต้น

# การเข้ากลุ่มโรคลมชัก
รู้จักเข้าสังคม เข้าร่วมกลุ่มช่วยเหลือ: โดยในขณะนี้โรงพยาบาลจุฬายังไม่มีกลุ่มรวมเฉพาะคนไข้ แต่ในอนาคตท่านสามารถเข้าร่วมกลุ่มผู้ที่เป็นโรคลมชักได้ในแอปพลิเคชัน EpiCare (เอปิแคร์)